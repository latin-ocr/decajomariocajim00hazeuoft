10

Interim tamen probe tenendum est, hos ad juris
aequalitatem obtinendam per annos ducentos ac
plures tractos motus domesticos, quamvis civitati -
Romanae haud parum nocuerint, et impediverint,
quominus fines imperii fuerint prolati, hostibus ta·-
men reipublicae parum omnino profuisse. Id enim
populo Romano inprimis proprium ac familiare
erat, ut mutua discordia quidem laborarent, si
pace fruerentur, at vero statim ad concordiam re·
ditent. quum bello premebantur. Cari quidem
ipsis erant liberi, carz' parentes, sed omnium ca-
ritates, ut dicit Cicero (2) ‚ una patria amplecte-
batur. Quid multa? Quamdiu hic amor studio
virtutis sustentatus in animis Romanorum vigebat,
' tamdiu erant invicti. Ex historia enim novimus,
ipsos, lic-et multis proeliis superatoS‚ tamen nullis
unquam hellis devictos fuisse, quod, quum semel
arma cepissent, illa non, nisi hostibus penitus sub-
actis, deponerent. Testes sunt non modo ad unum
omnes Italiae populi, verum etiam exterae nationes
(Galli, Hispani, Graeci. Carthaginienses et aliae‚)
quae sex prioribus post Urbem conditam saeculis
debellatae sunt a Romanis, atque in ipsorum po-

testatem deinceps venerunt.

 

 

(1) Cicero de Offic. Lib. 1. cap. 17.

