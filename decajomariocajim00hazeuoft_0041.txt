 

23

Scriptores Graeci, a quibus C. Mara'ifilii res
enarrantur. hi sunt.

Plutarchus, qui de Mario agit in vitis C. Marii
patris et L. Cornelii Syllae.

Appianas Alexandrinus, qui de eo refert in
Historia Belli civilis. Libro 1.

Jam autem, ubi animum diligenter advertimus
ad ea, quae in utriusque sermonis scriptoribus le-
guntur, in his tria mihi esse annotanda viden-
tur. Ad primum genus pertinent ea, quae a sin·
gulis singulatim referuntur, quorumque nulla apud
reliquos memoria exstat. Alterius generis illa sunt,
in quibus inter se consentiunt. Et ad tertium deni-
que genus resero ea, de quibus inter se invicem
dissentiunt.

Quod ad duo priora genera spectat, de iis non
habeo, quae dicam. Sunt enim haec ejusmodi, ut
vix dubitari queat, quin vera sint. At vero ubi scrip-
tores dissentiunt, ratio postulat, ut inquiramus,
cujus sententia reliquis probabilior videatur. nie
autem dissensus tribus in locis praecipue apparet.

Primum non omnes unam eandemque sententiam
amplectuntur de 0. Man'n‘origine. Alii eum 0. Mam·
patris filium naturalem fuisse affirmant, alii contra
ea contendunt. ipsum non nisi filium adoptivum

fuisse.

